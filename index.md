## Beestjes | Natuur | Tuinplezier

[Ratten en Muizen](https://bbrobb.github.io/beestjes/index.html). | [Marters](https://bbrobb.github.io/beestjes/marters.html). | [7 gemaakte fouten](https://bbrobb.github.io/beestjes/rattenvangen.html).

### Ratten en muizen

Naast bruine en zwarte ratten komen er in Vlaanderen ook nog **woelratten**, **muskusratten** en **beverratten** voor. Deze zijn echter makkelijk te onderscheiden van de ‘echte’ ratten aangezien zij een veel stompere kop hebben en in het geval van muskus- en beverratten ook aanzienlijk groter zijn. Muskus- en beverratten worden als invasieve exoten beschouwd en worden in Vlaanderen systematisch bestreden. **Woelratten** kunnen bestreden worden ter bescherming van gewassen.

Spitsmuizen zijn veel kleiner dan andere muizen en verschillen door hun kleine oogjes en spitse snuit ook sterk in uitzicht (Foto 3). Ze maken geregeld een erg hoog piepend geluid en verspreiden een sterke muskusgeur. Het zijn insecteneters, waardoor hun uitwerpselen droog en los zijn en gemakkelijk verpulveren. 
Spitsmuizen hebben wel, veel meer dan  andere muizen, de neiging om hun uitwerpselen te groeperen in latrines. Dat kan verwarring met groepjes uitwerpselen 
van vleermuizen veroorzaken, maar dan maakt de plaats en context het verschil vaak snel duidelijk. Spitsmuizen zijn strikt beschermd.

#### Gehoor
Het gehoor van knaagdieren strekt zich uit tot ver in het ultrasone bereik (d.w.z. boven 20 
kHz). Bruine ratten kunnen bijvoorbeeld geluiden tot 100 kHz waarnemen en huismuizen tot 
90 kHz. Het voortbrengen van ultrasone geluiden door knaagdieren wordt in verband gebracht 
met verschillende gedragingen, waaronder reproductief en agressief gedrag (Smith& Meyer,
2015). 
Het feit dat ratten en muizen deze ultrasone geluiden kunnen waarnemen en wij mensen niet 
kan eventueel tot interessante bestrijdingstoepassingen leiden. Als gevolg hiervan is een 
aantal ultrasone apparaten op de markt gebracht, voornamelijk voor gebruik in gebouwen. Bij 
een studie van zes zo’n apparaten werd een vermindering van beweging van 30 tot 50% 
waargenomen maar na drie tot zeven dagen waren de dieren gewend aan het apparaat en was 
er geen significant effectmeer op de dieren (Shumake, 1995). Uiteindelijk zullen de dieren zich 
voeden of zelfs nestelen naast de ultrasone apparaten. Er is dus geen bewijs dat deze 
apparaten effectief dieren weghouden (Meehan, 1984; Lund, 1988). Ultrasoon geluid zal ook 
gevestigde knaagdieren niet uit gebouwen of gebieden verjagen (Greaves &Rowe 1969, 
Meehan, 1976).

#### Geluid
Bepaalde ratten, zoals de woelrat en de beverrat zijn, zijn gevoelig voor geluid. Zeer hoge (ultrasone) tonen kunnen de dieren afschrikken en werken (tijdelijk!) als afschrikmiddel. Er treedt namelijk al gauw een gewenning op voor deze tonen. Lage tonen schijnen sommige ratten dan weer net aan te trekken (Shumake, 1995). Een constante lage toon (< 125Hz), zoals gezoem, wordt geassocieerd met de paartijd. Ze ervaren dit geluid als prettig en zullen steeds terugkomen naar deze habitat. Ook zijn ze gevoellig voor trillingen. 


#### Geuren
Het idee om feromonen of andere geuren te gebruiken doet ook al lang de ronde (Smith& Meyer, 2015). In theorie zouden geuren zeer efficiënt grote ruimtes kunnen beschermen, omdat er maar een klein aantal moleculen van een feromoon nodig is om een reactie op te wekken. De praktijk toont echter dat dieren hun gedrag enkel aanpassen als ze ergens anders een beter alternatief hebben. 
Voor (labo)muizen is uit een recente studie (Adduci et al., 2019) wel gebleken dat bepaalde geuren, zoals deze van onbekende mannetjes of vossenuitwerpselen of kattenurine, een negatief effect hebben op het aantal jongen dat geboren wordt. Verder onderzoek moet echter nog uitwijzen of deze effecten ook bij wilde muizen in het veld een rol spelen en of op lange termijn er geen compensatie optreedt van de kleinere geboorteaantallen doordat de volwassen dieren bijvoorbeeld langer overleven.
Geurstoffen als afweermiddel worden conform de Belgische wetgeving als biociden beschouwd. Er zijn geen erkende geurstoffen voor het weren van ratten en muizen op de 
Belgische markt beschikbaar.

> Artikel: 27 juni 2021
