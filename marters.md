## Beestjes | Natuur | Tuinplezier

### Dieren onder de motorkap: eerste hulp bij marterschade

**Marter** gespot? **Steenmarters** en **andere marterachtige** roofdieren hebben een hoge aaibaarheidsfactor, maar kunnen flinke schade aanrichten aan je auto. Toch kunnen we perfect samenleven met deze soort. Waarom kruipen marters eigenlijk onder de motorkap of knagen ze aan de isolatie en onderdelen? En hoe kan je dit verhelpen? Ontdek welke duurzame oplossingen komaf maken met marterschade en wat je kan doen als ze je voor zijn.

Marters zijn beruchte autokabelknabbelaars. De steenmarter, bunzing, wezel en hermelijn, de meest voorkomende soorten uit de marterfamilie, zijn allemaal slimme roofdieren, maar die eerste steekt er toch met kop en schouders bovenuit. Opportunistisch en spitsvondig als hij is, zoekt de steenmarter woongebieden op om gebruik te maken van onze huizen en auto’s als veilige schuil- of nestplaats. 

#### Motorkap
“Ze zoeken de warmte van de motor op”. “Ze zijn dol op de visolie die in sommige autokabels zit.” Het klinkt aannemelijk, maar het is niet bewezen dat een warme motor of visolie de reden is waarom ‘automarters’ zich aangetrokken voelen tot je wagen. Wat is het dan wel? Deze nieuwsgierige dieren doen niets liever dan in en uit elk hoekje en gaatje te kruipen, op zoek naar een prooi of schuilplaats. Het binnenwerk van je motorkap is voor deze dieren een groot vakantieparadijs met tal van slaapplaatsen om heerlijk uit te rusten. Wat verklaart het knabbelen, sabbelen en bijten dan? Het is een teken van speels of territoriaal gedrag. Van maart tot juli is het paartijd en staan alle steenmarters op scherp. Ze bakenen hun gebied af door schuilplaatsen, zoals voertuigen, oude schuren en takkenhopen, nog meer dan anders te markeren met geursporen.  

Als één steenmarter de toegang tot je auto of motorkap gevonden heeft, kan je dus vrij zeker zijn dat er nog volgen. Stel, je parkeert je auto regelmatig op een andere plaats in de straat. Dan is de kans op marterschade aan je wagen zelfs nog groter. Je auto bevat namelijk al de geur van de ene steenmarter en staat plots geparkeerd in het territorium van een andere steenmarter. Die laatste ruikt en denkt dat een concurrent zijn gebied is binnengeslopen en reageert met agressief gedrag. Het resultaat: aangevreten auto-onderdelen. Soms is het ook het werk van jonge steenmarters die speels gedrag vertonen. Daarnaast onderzoeken wetenschappers ook of de vluchtige stoffen die uit autokabels ontsnappen vergelijkbaar zijn met bepaalde feromonen als oorzaak van het bijten. 

#### Schade
“Ze zoeken de warmte van de motor op”. “Ze zijn dol op de visolie die in sommige autokabels zit.” Het klinkt aannemelijk, maar het is niet bewezen dat een warme motor of visolie de reden is waarom ‘automarters’ zich aangetrokken voelen tot je wagen. Wat is het dan wel? Deze nieuwsgierige dieren doen niets liever dan in en uit elk hoekje en gaatje te kruipen, op zoek naar een prooi of schuilplaats. Het binnenwerk van je motorkap is voor deze dieren een groot vakantieparadijs met tal van slaapplaatsen om heerlijk uit te rusten. Wat verklaart het knabbelen, sabbelen en bijten dan? Het is een teken van speels of territoriaal gedrag. Van maart tot juli is het paartijd en staan alle steenmarters op scherp. Ze bakenen hun gebied af door schuilplaatsen, zoals voertuigen, oude schuren en takkenhopen, nog meer dan anders te markeren met geursporen.  

Als één steenmarter de toegang tot je auto of motorkap gevonden heeft, kan je dus vrij zeker zijn dat er nog volgen. Stel, je parkeert je auto regelmatig op een andere plaats in de straat. Dan is de kans op marterschade aan je wagen zelfs nog groter. Je auto bevat namelijk al de geur van de ene steenmarter en staat plots geparkeerd in het territorium van een andere steenmarter. Die laatste ruikt en denkt dat een concurrent zijn gebied is binnengeslopen en reageert met agressief gedrag. Het resultaat: aangevreten auto-onderdelen. Soms is het ook het werk van jonge steenmarters die speels gedrag vertonen. Daarnaast onderzoeken wetenschappers ook of de vluchtige stoffen die uit autokabels ontsnappen vergelijkbaar zijn met bepaalde feromonen als oorzaak van het bijten. ​ 

#### Overlast
De geluidsoverlast, geurhinder en schade die steenmarters met zich meebrengen, doen ons vaak vergeten dat deze kleine, aaibare diertjes ook erg nuttig zijn. Eenmaal je weet hoe je kunt samenleven met steenmarters en andere leden van de marterfamilie, ontdek je al snel de voordelen van hun aanwezigheid. Deze roofdieren zijn namelijk uitstekende jagers en vangen graag muizen en ratten. Zo helpen ze een knaagdierenplaag voorkomen. ​
